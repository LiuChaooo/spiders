关于端午节的古诗四句诗
★端午
唐 文秀
节分端午自谁言，万古传闻为屈原。
堪笑楚江空渺渺，不能洗得直臣冤。
★和端午
北宋 张耒
竞渡深悲千载冤，忠魂一去讵能还。
国亡身殒今何有，只留离骚在世间。
★已酉端午
明 贝琼
风雨端阳生晦冥，汨罗无处吊英灵。
海榴花发应相笑，无酒渊明亦独醒。
★端午感兴
宋 文天祥
流棹西来恨未销，鱼龙寂寞暗风潮。
楚人犹自贪儿戏，江上年年夺锦标。
★谢张仲谋端午送巧作
宋 黄庭坚
君家玉女从小见，闻道如今画不成。
翦裁似借天女手，萱草石榴偏眼明。
★同州端午
唐 殷尧藩
鹤发垂肩尺许长，离家三十五端阳。
儿童见说深惊讶，却问何方是故乡。
★端午感兴
宋 文天祥
当年忠血堕谗波，千古荆人祭汨罗。
风雨天涯芳草梦，江山如此故都何。
★午日处州禁竞渡
明 汤显祖
独写菖蒲竹叶杯，蓬城芳草踏初回。
情知不向瓯江死，舟楫何劳吊屈来。
来源：新东方在线论坛
责任编辑：陈熙
更多信息请访问：
（收录
所大学、
个专业分数线信息、提供
省专家服务）
三步报志愿
分数线查询
找专家报志愿
Copyright
1996-2017 SINA Corporation, All Rights Reserved
新浪公司
